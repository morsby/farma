---
name: "azatioprin (AZA)"
important: 1
chapters:
  - 17
  - 50
hasinfo: 1
sorting: "azatioprin (aza)"
slug: azatioprin--aza-
date: "2016-06-05"
---

Cytostatikum - antimetabolit. Benyttes immunsuppressivt. Gives ved
transplantationer med ciklosporin og prednisolon - erstattetes efterhånden af
mykofenolat (antimetabolit, lavere afstødningsrisiko). Kan også benyttes i
behandling af immunologisk betingede sygdomme, fx reumatoid arthritis og
inflammatorisk tarmsygdom (med eller uden prednisolon).

Struktur: Prodrug, omdannes til aktiv 6-merkaptopurin. Tilkoblet imidazolgruppe
på svovlatom beskytter mod nedbrydning i tarm.

Virkningsmekanisme: Blokerer indbygning af nukleotider i DNA/RNA, enten direkte
eller via hæmning af dannelse af nukleinsyrer. Især i aktivt delende celler
(S-fase). AZA er en purinanalog, kompetitiv inhibitor af de novo pathway i
nukleotidsyntese. Rammer herved især lymfocytter (B- og T) da disse ikke har
salvage pathway. Dette sker ved at metabolitten tioinosinmonofosfat hæmmer
amidofosforibosyltransferase. Stoffet kan også hæmme DNA-syntese gennem hæmning
af inosinmonofosfatdehydrogenase (IMPDH). Aktivet metabolitter kan kompromittere
RNA ved at inkorporeres i det.

Farmakokinetik: Abs. godt fra GI-kanal, nedbrydes hurtigt (halveringstid 10 min)
i tarmvæg og lever til 6-merkaptopurin via GST. 6-merkaptopurin har biotilg. på
40% og halveringstid på 2 timer. Omdannes intracellulært til diverse
purintioanaloger, herunder tioinosinmonofosfat (mest aktiv). Aktive
nedbrydningsprodukter kan have halveringstid i erythrocytter >10 dage. Udskilles
i urinen.

Klinisk anvendelse: Reumatoid artritis - reducerer sygdomsaktivitet, men mindre
effekt end med metotrexat (både vedr. symptomlindring og leddestruktion).
Bivirkninger medfører behandlingsstop hos ca. 20%, alvorlige bivirkninger hos
ca. 5%.

Interaktioner: Allopurinol (hæmmer xantinoxidase, XO, der metaboliserer
6-merkaptopurin til 6-tiourinsyre) - kræver 1/4 af AZA dosis. Præparater mod
inflammatorisk tarmsygdom, knoglemarvssupprimerende stoffer (obs.
knoglemarvsfunktion). Nedsætter effekt af warfarin.

Bivirkninger: Dosisafhængig reversibel suppression af knoglemarv (oftest
leukopeni, evt. anæmi, trombocytopeni) varende uger efter seponering, særligt i
personer med TPMT-mangel (omdannelse af AZA-metabolitter; 0,3% af befolkning
mangler TPMT i RBC, 11% intermediær akt.). Kvalme hyppig. Pancreatitis og
toksisk leverpåvirkning sjældnere. Ikke sjældent hudpapillomatose pga.
DNA-syntese-påvirkning.
