---
name: "cisplatin"
important: 1
chapters:
  - 61
hasinfo: 1
sorting: "cisplatin"
slug: cisplatin
date: "2016-06-05"
---

Cytostatikum. Alkylerende, platinforbindelse. Uorganisk tungmetalkompleks.
Benyttes mod maligne sygdomme (testis-, ovarie-, blære-, lunge- og
hoved-hals-cancer).

Cyklusspecifikt (S-M)

Virkningsmekanisme: Danner kovalente bindinger til intracellulære
makromolekyler, især DNA men også andre, der siden reagerer med større
molekyler. Herved kan opstå krydsbindinger mellem DNA-strenge, brud på
DNA-strenge, distorsion af DNA's spiralstruktur, hvorved funktion og
replikationsevne går tabt. Kan medføre neoplasi i ellers raske celler, der dog
ofte bare vil undergå apoptose via p53, hvis ikke reparation er mulig.

Farmakokinetik: Trifasisk plasmakoncentrations-tids-kurve.
Eliminationshalveringstid 24 timer. Kraftig binding til vævs- og
plasmaproteiner. Elimination gennem nyrer ved glomerulær filtration.

Bivirkninger: Kumulativ nyreskade (dosisbegrænsende) - begrænses ved intensiv
hydrering og forceret diurese, bør måle GFR før evt. under beh. Neuro- og
ototoksicitet, udtalt kvalme og opkastning.

Kontraindikationer: GFR < 60 ml/min.

Dosering: I.v. hver 3. uge enten på 1 dag eller over 5 dage. Ved konkomitant
beh. ugentlig.
